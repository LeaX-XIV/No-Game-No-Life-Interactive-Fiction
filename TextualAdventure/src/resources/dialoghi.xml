<?xml version="1.0" encoding="utf-8"?>
<dialogs>
	<prologue>Ti trovi nella tua stanza illuminata solo dal bagliore del monitor acceso.
Il silenzio è interrotto solo dal cliccare frenetico delle tue dita sulla tastiera metre casti Reiz sul tuo tank.
Improvvisamente senti il trillo di una mail in entrata.
Mittente sconosciuto.
Nessun oggetto.
Un link sospetto come unico testo.
Decidi di aprirlo.
Sullo schermo compare una scacchiera.
Grafica 2D scadente, ma quanto basta per renderlo giocabile.
Cominci a giocare.
Mossa dopo mossa, i pezzi sulla scacchiera diminuiscono.
L'avversario sceglie le sue mosse attentamente, potrebbe essere addirittura un supercomputer.
Ma non importa cosa, facendo mosse perfettamente calcolate, il primo a muovere ha più elevate possibilità di vittoria.
E tu stai comandando i bianchi.
Per non parlare del fatto che sei []:
un giocatore on-line, ormai diventato una leggenda metropolitana per essere primo in classifica in qualsiasi videogioco.
Nessun cheat, solo una grandissima capacità nel leggere le intenzioni altrui, nonchè un'innata abilità di calcolo mentale.
Non trascorre molto tempo prima della fine della partita.
L'avversario se l'era cavata egregiamente, ma a [] non è concessa la sconfitta.
Ring--.
Il suono di un'altra mail in entrata.
Questa volta era presente una frase:
"Cosa ne pensi di questo mondo? È interessante? Un luogo che ti fa sentire a tuo agio?".
Pensi che tutto ciò sia strano.
Sei il miglior giocatore nelle classifiche.
E nonostante ciò, qualcuno, chissà dove nel mondo, invece di idolatrarti, sembra riuscire a capirti.
Un mondo in cui sia le regole che l'obiettivo non sono sconosciuti, in cui 7 miliardi di giocatori fanno le loro mosse;
vieni penalizzato, sia che vinci o che perdi troppo,
non puoi saltare il turno, e se parli troppo, vieni escluso.
Questo mondo è un gioco di merda.
Come queste parole ti balenano in testa, perdi la concezione del mondo che ti circonda.
Improvvisamente tutto diventa buio.
Intorno a te, il nulla, e precipiti nel vuoto.
Chiudi istintivamente gli occhi.
Lentamente, cominci a sentire aria che si abbatte con forza sul tuo corpo in caduta libera.
Ora riesci a percepire il bagliore del sole attraverso le palpebre chiuse.
Timorosamente apri gli occhi...

In un primo momento la luce ti acceca.
Quando l'immagine diventa nitida, vedi, sotto di te, delle rocce.
E, a distanziarti da quelle rocce, metri, forse kilometri, d'aria.
Vai nel panico.
Dopotutto è normale, quando ad essere in pericolo è la tua stessa vita piuttosto di quella di un insieme di dati.
E mentre continui a precipitare, una figura fluttuante si avvicina a te.
È un ragazzo del tutto tranquillo, e sta precipitando con molta più grazia ed equilibrio, quasi come fosse lui a comandare la gravità.
Con tutta calma, si presenta.
Dice di chiamarsi Tet, e di essere "il solo Dio di questo mondo".
Comincia a parlare, ma sei troppo spaventato per riuscire ad ascoltare ciò che dice.
Riesci a capire solo una cosa, che attira la tua attenzione:
"Questo è il mio mondo. E in questo mondo vigono 10 comandamenti, 10 regole assolute:
1. Qualsiasi forma di omicidio, guerra e spargimento di sangue è assolutamente vietata.
2. Ogni tipo di conflitto deve essere risolto attraverso i giochi.
3. In questo giochi, ogni giocatore mette in palio qualcosa che si ritiene essere di pari valore.
4. Fintanto che non infranga il terzo comandamento, ciò che viene scommesso e il modo di condurre il gioco non viene messo in discussione.
5. La parte sfidata a duello ha diritto di stabilire le regole del gioco.
6. Ogni scommessa fatta in base ai comandamenti deve essere rispettata.
7. I conflitti tra i gruppi sono condotti dai rappresentanti designati con autorità assoluta.
8. Essere colti sul fatto mentre si bara durante una partita provoca la sconfitta immediata.
9. Nel nome di Dio, le precedenti regole non potranno essere modificate.
10. Divertiamoci e giochiamo tutti insieme!"
Quando il presunto Dio smise di elencare quelle assurde regole, la tua attenzione torna al pavimento di roccia, che si avvicina inesorabilmente.
Ti sei reso conto che ormai non puoi più fare niente, non che ci fosse stato qualcosa che avresti potuto fare, per evitare di schiantarti al suolo.
Accetti il fatto che di lì a poco saresti diventato una poltiglia informe.
Si sentì un enorme tonfo, come di un tuono che cade a 10 centimetri di distanza, e si alza un polverone.
Eppure non hai sentito alcun dolore, forse perchè la botta è stata talmente veloce che non hai nemmeno avuto il tempo di renderti conto della tua stessa morte.
La polvere alzata della caduta si dilegua.
Sei atterrato di schiena.
O meglio, stavi per atterrare di schiena.
Sei sospeso in aria, a pochi centimetri da terra, sotto di te un cratere creatosi dall'enorme spostamento d'aria.
Senti la veoce dell'autoproclamato Dio dire: "Non vedo l'ora di incontrarti di nuovo".
Lo cerchi con gli occhi, ma sembra essere scomparso.
Guardi il cielo da cui sei precipitato. Un cielo limpido.
E ricordi una parte del tuo nome.
Quello vero.
Quello non utilizzato ormai da due anni.

Sora.
Ma l'altra metà è ancora un vuoto nella tua testa.




















</prologue>
	<innEvent>All'orizzonte vedi una città.
Non trovi altra soluzione se non percorrere il sentiero verso di essa.
Ma la civiltà è lontana, e la notte si fa incombente.
Decidi di riposare in una locanda sulla via.
Varchi la soglia.
La luce soffusa emanata dalle candele richiama un'atmosfera medievale.
All'interno c'è agitazione, fin troppa per essere una locanda fuori città.
Senti vociferare, e apprendi che si sta tenendo un torneo in tutto il paese per eleggere il nuovo re.
Ricordi ciò che ha detto il Dio che ti ha portato in questo mondo:
ogni conflitto deve essere risolto attraverso un gioco;
quindi anche il titolo di re si decide giocando.
Vedi molta gente andarsene sconfitta.
Altri, seppur non vincitori, rimangono a vedere l'esito del torneo.
La maggior parte dei perdenti è stata eliminata dalla stessa ragazza dai capelli rossi.

Dopo aver eliminato l'ennesimo sfidante, la ragazza si volta in cerca di altri contendenti, e ti punta un dito contro.
"Ehi, tu! Vieni a giocare. Voglio divertirmi ancora un po'".
Sei stato sfidato.
Non puoi certo tirarti indietro.
C'è in gioco il dominio di un regno.
E dover sfidare la ragazza che sembra essere la favorita ti dà la carica.
Ti avvicini al tavolo in cui giocherete e vi presentate.
La ragazza dai capelli rossi si chiama Stephanie Dola.
E sarebbe stata l'erede al trono, se solo il nonno non avesse organizzato questo torneo nel suo testamento.
A quanto pare vuole proteggere la sua eredità, per questo gioca con tutta se stessa.
Se non partecipasse al torneo e vincesse tutte le sfide, perderebbe qualsiasi titolo nobiliare.
Ma ha commesso un errore.
Ha sfidato [].
I comandamenti danno la possibilità allo sfidato di scegliere il gioco.
Dato che nelle partite di poker che Stephanie stava giocando prima hai notato che stava barando, decidi di evitarlo.
Pensi a qualcosa di più semplice, dove non si possa barare.
Come la Morra Cinese.
Giurate sui comandamenti.

</innEvent>
	<janKenLost>"Ahah, nessuno può battermi!" esclamò Stephanie, dando l'impressione di stare emettendo laser dagli occhi.
Questa è stata la prima sconfitta di [], ma poco importa, dopotutto non si tratava di un gioco on-line.
Lasciando la sconfitta alle spalle, lasci il tavolo.
Ti avvicini ad un'altra donna che ha un sacchetto pieno di monete.
La sfidi a poker:
in caso di tua vittoria otterrai tutte le monete, altrimenti diventerai un suo schiavo.
Anche se molto seccata, la donna accetta, fedele in una sua vittoria.
Giurate sui comandamenti.
Dato che il gioco consiste in una singola mano di poker, decidi di puntare a una scala reale massima barando.
Mentre esegui il trucco, però, la tua mano comincia a tremare, rivelando l'inganno alla donna.
Secondo l'ottavo comandamento, vieni dichiarato sconfitto e diventi schiavo della vincitrice.
La donna non sembra avere particolare intenzione di usarti, e ti ordina di non infastidire più nessuno.
Anche se va contro la tua volontà, sei costretto ad uscire dalla locanda.
Cerchi di sottrarti al tuo destino, ma i muscoli non vogliono ascoltare i comandi che gli invii.
Fuori, ti rintani in un angolino per dormire la notte.
Lentamente ti addormenti nel freddo pungente notturno.

Qui, fuori dalla locanda, la leggenda di [] ha fine.















</janKenLost>
	<janKenWin>Con lo stupore generale del pubblico, che si era fermato a guardare la breve partita, batti la campionessa in carica.
La folla esulta davanti al nuovo candidato re, e ti porta da altri sfidanti, contro cui vinci facilmente.
Tra un gioco e l'altro, cerchi Stephanie, che nel frattempo hai perso di vista.
Per un attimo riesci a sottrarti all'euforia dei festeggiamenti, e ti avvicini alla ragazza dai capelli rossi, che sta piangendo in un angolino.
Quando sente chiamare il suo nome e realizza che la fonte sei tu, comincia a maledirti;
dopotutto ha perso tutti i titoli che le sarebbero spettati.
La vista di una ragazza che piange ti spezza il cuore.
Decidi quindi, attraverso il potere dei comandamenti, di 'farla innamorare di te'.
Improvvisamente Stephanie inizia a dichiarare il suo amore per te, mentre sbatte violentemente la testa contro il muro.
Probabilmente non le va molto a genio di aver appena perso e di essere costretta ad innamorarsi.
Vieni sfidato altre volte, ma nessuno ha l'abilità necessaria per batterti.
Man mano gli avversari diminuiscono, e vieni dichiarato vincitore del torneo.
E mentre Steph (vuole essere chiamata così dal suo amato) ti ronza intorno, ti viene detto che per la cerimonia d'incoronazione ti saresti dovuto presentare nella sala del trono del palazzo di Elchea.
Concludi che è ora di smettere di festeggiare e decidi di andare a dormire.
Prenoti una camera singola alla locanda con i soldi di Steph, che è costretta a dormire in un'altra stanza.
L'indomani è alle porte...


</janKenWin>
	<historyBook>Milioni di anni fa questo mondo era governato da molti Dei.
Un giorno gli Dei iniziarono una sanguinosa guerra per guadagnare il titolo di Dio assoluto.
La guerra continuò per centinaia di anni, e vedeva gli Dei combattere tra di loro supportati dalle varie razze che abitano questo mondo.
La fine della guerra venne decretata quando tutti gli Dei morirono.
Di loro ne rimase solo uno, Tet, il Dio dell'intrattenimento, che si era rifiutato di partecipare alla guerra.
Tet istituì i 10 comandamenti, su cui si basa il nostro mondo attuale.

</historyBook>
	<racesBook>In Disboard esistono 16 razze intelligenti sulle quali vigono i 10 comandamenti.
Le razze sono denominate Exceed e sono ordinate secondo l'affinità magica che la razza stessa presenta.
L'affinità magica è la possibilità di connettersi o meno ai circuiti spirituali, il che implica o meno la capacità di utilizzo e percezione della magia.

I Flügel sono creature angeliche create dagli Dei durante la Grande Guerra per sconfiggersi a vicenda.
Sono al 6° posto e possiedono una lunga vita e, dato che i comandamenti hanno vietato le guerre, ora si sfidano in vere e proprio battaglie di conoscenza.

Gli Elfi, potendo controllare grandi quantità di magia e lanciare potenti incantesimi, sono al 7° posto.

I Werebeast, abitanti della Federazione dell'Est, sono un popolo in grande espansione da quando il nuovo Leader politico è entrato in carica 50 anni fa.
Non hanno affinità magica, ma hanno grandi percezioni sensoriali, che gli permettono di prevedere il futuro. Sono al 14° posto tra gli Exceed.

All'ultimo posto tra gli Exceed si trovano gli Imanity. Essi non hanno assolutamente alcuna possibilità di connettersi ai circuiti spirituali.
Prima della Grande Guerra, erano il popolo che controllava il territorio più vasto, conquistato attraverso le guerre.
Con l'istituzione dei 10 comandamenti, hanno cominciato a perdere territori, e ora possiedono solo il territorio della capitale, Elchea.

</racesBook>
	<throneEvent>Il momento tanto atteso è finalmente giunto.
Stai per varcare la soglia che cambierà per sempre la tua vita da gamer.
Il possente portone davanti a te si spalanca, rivelando un'ampia stanza bianca gremita di quelli che sembrano essere i nobili del paese.
Seguendo le istruzioni che ti sono state date, avanzi sul tappeto di velluto rosso fino al trono, che si trova rialzato sul fondo della stanza, e ti siedi.
Ad attenderti davanti al trono, c'è un uomo anziano con la barba bianca.
L'uomo anziano, probabilmente un alto funzionario di stato, pone solennemente la corona sul tuo capo.
Poi ti alzi e ti prepari a pronunciare il giuramento.
"Adesso dichiarerò come 255esimo re di Elchea che ho succeduto al trono!"
Con un forte vento e una luce abbagliante, davanti a te si materializza un pezzo di scacchi.
È la cosiddetta "pedina cardine" che rappresenta una razza, concessa ai suoi rappresentanti.
La pedina degli Imanity è il Re.
Poi, con la sorpresa dei presenti, dichiari, afferrando saldamente la pedina:
"Che i giochi abbiano inizio.
Avete sofferto abbastanza, non è così?
Avete sopportato abbastanza umiliazione, no?
L'attea è terminata, Imanity!
In questo istante, questo paese, Elchea, dichiara guerra al mondo intero!
Ci riprenderemo i nostri territori!"
Un boato si alza nella stanza.
Tutti applaudono, speranzosi che questi buoni propositi non finiscano come con il precedente re.

Finita la cerimonia, Steph ti si avvicina sconvolta, urlandoti contro.
"Che cos'hai combinato?!
Era proprio necessario dichiarare guerra?
Al mondo intero per di più!
Stai cercando di distruggere questo paese?"
Tu, tranquilllamente, le rispondi:
"Dovresti iniziare a dubitare degli altri.
Cosa  pensi che faranno gli altri paesi, sapendo che sono diventato re a seguito di un torneo di giochi il cui scopo era individuare il giocatore migliore?
Non ci attaccheranno per non fare mosse insensate.
Per questo ho corso il rischio di dichiarare guerra.
Così posso prendere l'iniziativa senza tanti problemi."
Te ne vai con passo deciso.
Steph, rimasta senza parole, resta a bocca aperta nel corridoio.




</throneEvent>
	<libraryEvent>Sei arrivato alla Biblioteca Nazionale di Elchea.
Era un luogo che gli Imanity potevano visitare tranquillamente, fino a quando il precedente re, il nonno di Steph, non l'ha perso in un gioco contro un Flügel.
Ora sei qui per riconquistare la biblioteca e ottenere maggiori informazioni sulle altre razze.
Ma prima bisogna naturalmente sconfiggere il Flügel che si è impossessato della struttura.
Spalanchi l'immenso portone d'ingresso ed entri all'interno dell'edificio.
Davanti a te vedi immensi scaffali stracolmi di libri.
Al centro della biblioteca, dal nulla, compare una luce abbagliante, e ne esce un angelo.
La creatura comparsa dalla luce è un Flügel, al 7° posto tra gli Exceed.
Il Flügel emana una potente aura omicida, che ti fa rabbrividire e pentire di essere arrivato fin lì.
L'ex arma da guerra spalanca le ali, e rivela il suo corpo femminile.
La luce generata dalla magia di teletrasporto si estingue, andando a formare l'aureola sul capo dell'angelo, che inizia a parlare:
"Il mio nome è Jibril.
Cosa posso fare per il venerabile nuovo re degli Imanity?"
Un po' sorpreso ribatti:
"Sai chi sono?
Bene, questo rende tutto più facile.
Arriverò dritto al punto.
Prenderò questa biblioteca."
"Molto bene" rispose lei
"quindi mi stai sfidando come rappresentante della tua razza.
Devi sapere che prima dell'instaurazione dei 10 comandamenti, i Flügel collezionavano teste decapitate.
Ora che è stato proibito ogni spargimento di sangue, le informazioni sono la nostra priorità.
Noi consideriamo i libro contenitori di sapienza, e il luogo in cui sono raccolti prezioso quanto la nostra stessa vita.
Dato che metterò in palio la mia vita, cosa hai da offrirmi dello stesso valore?"
Il tuo respiro si fa calmo, lo sguardo sicuro.
"Più di 40000 libri provenienti da un altro mondo."
E le porgi il tuo tablet pieno di ebook scaricati per i giochi di trivia.
Dizionari, libri di medicina, di filosofia...
ogni genere di informazione sul tuo mondo precedente era contenuta all'interno della memoria di quell'oggetto che il Flügel guardava con occhi ricolmi di gelosia e stupore, come se non riuscisse a capire come possano così tanti libri essere racchiusi in uno spazio così ristretto.
Dopotutto era la prima volta che in Disboard qualcuno vedeva uno strumento tecnologico;
infatti, con i 10 comandamenti, era stata bloccata qualsiasi possibilità di sviluppo tecnologico, che nel mondo reale era stata raggiungibile attraverso le guerre.

Jibril, però, non si lascia incantare troppo, e afferma che è impossibile essere evocati da un altro mondo.
Per dimostrare che la tua tesi è vera, le mostri uno dei libri, facendole notare che non è in grado di leggerlo perchè scritto in una lingua di un altro mondo.
Il Flügel si fa prendere dall'emozione, e comincia a sbavare sul tablet.
"Capisco" dice
"sono incuriosita da questa scatola, ma non credo di possedere qualcosa che valga come 40000 libri di un altro mondo.
Va bene se scommetto tutto ciò che possiedo?"
"Sul serio???
Bene allora, possiamo cominciare il gioco."

Scendete nel sotterraneo della biblioteca, mentre Jibril spiega le regole del gioco.
"Giocheremo a parole concatenate.
Le regole sono semplici:
Si dirà una parola a turno.
Si possono usare solo sostantivi della lingua italiana.
La parola detta deve iniziare con l'ultima sillaba della precedente.
Non è possibile utilizzare una parola già detta.
Non rispondere entro 30 secondi risulta in sconfitta."
Vi sedete ad un tavolo.
Il Flügel continua:
"Puoi avere la prima mossa.
Scegli pure la parola che preferisci e dai sfoggio alla tua cultura."

</libraryEvent>
	<connectedWordsWin>Le parole si susseguono come un fiume in piena.
Alla fine ti aggiudichi la vittoria con maestria.
Jibril, del tutto in pace con se stessa, si prostra ai tuoi piedi:
"Ora il fine ultimo della mia vita sarà quella di servire il mio padrone.
Vi prego di accettare i miei servigi."
"Non è necessario essere così formali.", ribatti tu
"Per quanto riguarda i libri sul tablet, quellli erano solo un'esca, puoi leggerli a tuo piacimento.
E potrai continuare a utilizzare la biblioteca a tuo piacimento."

Steph, che ha osservato l'intero gioco da lontano, si avvicina.
Tiene in mano una chiave, e ha un'aria dispiaciuta.
Te la porge, chinando il capo.
"Mi dispiace non avertela data prima.
Questa è la chiave che mi ha affidato mio nonno.
Avrei dovuto consegnarla immediatamente al suo successore.
Ma non avevo completamente fiducia nei tuoi confronti.
Potrai mai perdonarmi?"
Prendi la chiave dalle sue mani mentre le accarezzi la testa per consolarla.
"Stai tranquilla Steph.
Quella che mi hai appena dato sarrà un elemento fondamentale per la conquista del mondo."
Gli occhi della ragazza si illuminano.
"Infatti questa chiave aprirà..." continui
"LA STANZA DEI PORNO DEL PRECEDENTE RE."
Steph sobbalza per lo spavento, mentre tu prosegui con i tuoi ragionamenti ad alta voce.
"Essendo un re deve sicuramente aver avuto molto materiale, quindi aveva bisogno di un'intera stanza per tenere il tutto ben nascosto.
In più, data la presunta frequenza con cui ne avrebbe fatto utilizzo, si può facilmente dedurre che la stanza è nascosta nella sua vecchia camera.
Che la ricerca abbia inizio!"
"Yeeah!!!" fa coro da dietro Jibril.



</connectedWordsWin>
	<connectedWordsLost>Hai perso.
Non so che scrivere. （笑）
</connectedWordsLost>
	<easternUnionEvent>Giungi nel paese straniero della Federazione dell'Est, abitato dai Werebeast.
Guardandoti intorno, noti subito la differenza tra la razza degli Imanity e quella degli uomini bestia:
sono ragazze con orecchie e coda di animali.
Innamorato perdutamente di questo paese, chiedi subito a Jibril di trasportarti alla capitale con la magia del teletrasporto per sfidare il rappresentante e vincerne i territori.
L'angelo, felice di poter essere utile, casta l'incantesimo, e vi ritrovate tutti - tu, Steph e Jibril - davanti al palazzo reale della Federazione dell'Est.
L'edificio è molto diverso dal palazzo di Elchea, che ricorda un castello medievale.
Quello dei Werebeast è simile ad una ville in stile giapponese.
Ad attendervi sul portone d'ingresso compare una donna-volpe.
La donna sconosciuta comincia a parlare con tono altezzoso:
"Benvenuti, Imanity e Flügel. Io sono Miko, la sacerdotessa suprema, nonchè rappresentante, dei Werebeast.
So già perchè siete qui. Avete intenzione di conquistare il mio territorio con i giochi.
Ma io non ve lo permetterò.
Negli ultimi 50 anni ho riunito le varie tribù dei Werebeast sparse per il mondo in quella che oggi è conosciuta come la Federazione dell'Est, terzo paese per estensione.
Se vuoi ottenerlo, dovrai prima vincere."
Con queste parole estrae dalla tasca del kimono una moneta.
"Giocheremo a testa o croce. 
Metteremo in palio i nostri territori e tutti i loro abitanti.
Il vincitore deciderà cosa farne."
"Bene, allora" rispondi tu con una voce decisa che non ha intenzione di perdere
"Giuriamo sui comandamenti."


</easternUnionEvent>
	<headTailWin>La moneta comincia a ruotare, lanciata dalle mano di Miko.
Cade a terra con un tintinnio.
La parte scoperta è quella che hai scelto tu.
Ti rivolgi a Miko, che è rimasta impietrita:
"Sei stata ingenua, sacerdotessa.
Sapevo perfettamente che l'abilità di voi Werebeast di vedere il futuro è solo un bluff.
L'unica cosa che potete fare è sapere se stiamo mentendo controllando il battito cardiaco, non è così?"
Miko annuisce, e domanda:
"Cosa hai intenzione di fare adesso con il nostro popolo?
Hai la possibilità di annientarci tutti, dato ch ho perso."
"E perchè dovrei distruggere un importantissimo pezzo della scacchiera?" controbatti.
I presenti ti guardano con aria interrogativa.
"Ma come, non l'avete ancora capito?
Lo scopo di questo mondo è quello di riunire tutte le pedine cardine sotto un unico rappresentante.
In questo modo si guadagna la possibilità di sfidare Tet per diventare il nuovo Dio.
Ora capisco perchè Tet era così annoiato da essere costretto a chiamarmi da un altro mondo...
Non ho intenzione di rubare la vostra pedina cardine.
Altrimenti il decimo comandamento sarebbe infondato.
'10. Divertiamoci e giochiamo tutti insieme!'
Significa che per guadagnare il diritto per sfidare Dio tutte le 16 razze intelligenti devono divertirsi e collaborare.
Per quanto riguarda la politica, stai tranquilla.
Semplicemente uniremo i nostri regni nella Federazione di Elchea.
Che ne dici?"
"Ci hai tenuto in pugno fin dall'inizio, non è vero, scimmia spelacchiata?"
Entrambi sorridete, mentre il sole comincia a sorgere all'orizzonte.

Un raggio ti colpisce negli occhi, e per un attimo vedi bianco.
E lì il ricordo riaffiora.
Il ricordo di Shiro, la sorellina di Sora.
E finalmente la vedi lì, al tuo fianco...








</headTailWin>
	<headTailLost>La moneta comincia a ruotare, lanciata dalle mano di Miko.
Cade a terra con un tintinnio.
La parte scoperta è quella che ha scelto Miko.
Evidentemente hai sottovalutato i Werebeast.
Ti ritornano in mente le parole del libro sulle razze:
"Hanno grandi percezioni sensoriali, che gli permettono di prevedere il futuro."
Te ne saresti dovuto accorgere prima, era impossibile batterli a testa o croce.
Ormai il danno è fatto.
Sei stato completamente fregato.
Miko prende la parola:
"Ora, dato che il regno di Elchea mi appartiene, insieme a tutti i suoi abitanti, do l'ordine ni annientare la razza degli Imanity, primi tra tutti i due che si trovano di fronte a me."
Tu e Steph venite presi dalle guardie reali e portati nelle segrete.
Lì venite entrambi trafitti al petto con delle lance.
Cadi a terra.
I sensi si annebbiano e non riesci più a vedere.
La forza comincia ad abbandonare il tuo corpo.
Il battito cardiaco si ferma.
Tutto è silenzio.


Il re è stato spezzato.
Il gioco non potrà continuare.



































</headTailLost>
</dialogs>